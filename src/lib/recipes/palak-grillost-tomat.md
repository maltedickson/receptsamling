---
title: Palak grillost med tomat
ratings:
  Malte: 3
activeTime: 1/2-1
mealTypes:
  - huvudrätt
preferences:
  - glutenfri
  - vegetarisk
tags:
  - höstig
  - indisk
  - vintrig
servings: 5
ingredients:
  '':
    - [grillost/halloumi, ca 400 g]
    - [bladspenat (fryst), 400 g]
    - [gul lök, 2 st]
    - [vitlök, 2 klyftor]
    - [ingefära (riven), 2 msk]
    - [olivolja, till stekning]
    - [tomatpuré, 2 msk]
    - [garam masala, 1 msk]
    - [krossade tomater, 1 paket (à 390 g)]
    - [tomat (frivilligt), ca 2 st]
    - [grädde, 2 dl]
    - [grönsaksbuljong, 1 tärning]
    - [salt, efter smak]
    - [samabal oelek (frivilligt), efter smak]
    - [vitvinsvinäger eller vitt vin (frivilligt), en skvätt]
    - [ris, som tillbehör]
    - [rostade jordnötter (frivilligt), som topping]
---

## Instruktioner

Koka riset.

Skala lök och vitlök. Skär löken i tunna klyftor och hacka/riv vitlöken. Riv även ingefäran.

Fräs lök, vitlök, ingefära, garam masala, tomatpuré och eventuell sambal oelek i några minuter tills löken mjuknat lite lagom.

Om vitvinsvinäger: skvätt ned lite nu.

Om färsk tomat: Tärna eller skär i tunna klyftor.

Tillsätt krossade tomater, grädde, buljongtärningen och eventuell färsk tomat. Koka upp under omrörning.

Tillsätt spenaten och låt koka/sjuda tills spenaten är tinad. Rör om då och då för att separera spenaten vartefter den tinar, och så att inget fastnar i botten.

Skär under tiden upp grillosten i ca 2-3 cm stora kuber. Hetta upp en stekpanna med olja och häll ned osten. Ha på hög värme tills osten slutat vattna sig. Sänk då till medelhög värme och forstätt steka tills osten fått fin stekyta.

Häll ned osten i grytan och smaka av med salt. Toppa gärna med rostade jordnötter på tallriken.

## Kommentarer

Det här receptet är baserat på [https://www.ica.se/recept/palak-paneer-med-tomat-och-halloumi-722056/](https://www.ica.se/recept/palak-paneer-med-tomat-och-halloumi-722056/). Vi har dock länge nu lagat från minne/på känsla så jag är väldigt osäker på exakt vilka mängder vi brukar ha.

Jag är också osäker på exakt hur lång tid det här brukar ta att laga. Är man ett par/tre personer som hjälps åt kan det nog gå på en halvtimme.

Att byta ut grädden mot havregrädde går utmärkt!

Osten behöver inte stekas; det går bra att bara ha ned ostkuberna direkt i grytan. Notera att de i så fall behöver koka med lite längre för att hinna värmas upp ordentligt.

Till den här maträtten tycker jag att det passar väldigt bra med en enkel sallad (exempelvis isbergssallad + kanske gurka och tomat eller paprika) tillsammans med en syrlig och fräsch yoghurtdressing (typ matyoghurt + citronsaft + gärna mynta och kanske lite andra kryddor efter smak).
