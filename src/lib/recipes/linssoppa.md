---
title: Vår vanliga linssoppa
ratings:
  Malte: 2
  Åsa: 2
activeTime: <1/2
totalTime: 1
mealTypes:
  - huvudrätt
preferences:
  - vegetarisk
  - vegansk
  - glutenfri
tags:
  - höstig
  - indisk
  - vintrig
servings: 4
ingredients:
  '':
    - [gul lök, 1 stor]
    - [olja, 1 msk]
    - [paprikapulver, 2 tsk]
    - [tomatpuré, 2 msk]
    - ['röda linser, torkade', 3 dl]
    - [potatisar, '2']
    - [buljongtärning, '2']
    - [vatten, '1,25 liter']
    - [salt, max 1 tsk]
  'Frivilliga tillbehör':
    - [svartpeppar]
    - [tabasco]
    - [pressad citron]
    - ['bröd, smör, ost']
    - [vitkålsbitar eller andra råa grönsaker]
---

## Instruktioner

Finhacka lök och fräs i olja tillsammans med paprikapulvret (och eventuellt andra kryddor, se kommentar nedan) i en soppkastrull.

Skölj linserna i en sil med rejält med vatten (stärkelsen skummar annars i soppan).

Tillsätt linserna och tärnade potatisar i kastrullen samt buljong med vatten. Koka upp och låt koka sakta under lock ca 20 minuter. Känn efter att potatistärningarna är mjuka nog &mdash; då är soppan klar.

Salta och peppra efter smak.

## Kommentarer

Det går bra att ha i kryddor eller annat som råkar finnas hemma eller som du är sugen på: fräsa löken med lite gul curry, chiliflakes eller cayennepeppar, vitlök, torkad koriander, timjan eller annat. Hackad persilja ovanpå passar utmärkt!

Det märkliga är att vad man än har ner i soppan så smakar den alltid som den brukar och ska smaka :-).

Man kan dubbla eller tredubbla mängden. Tredubbelt funkar bra i vår 10-literskastrull. Frysa soppan funkar fint. Och att ta med i mattermos.

### Länk till original

Det här receptet kommer ursprungligen från “NYA Annas mat” hemma i bokhyllan i köket: Röd linssoppa.
